---
layout: post
title: Nové srandavěci co mám v puse (rovnátka)
---

Jen jsem se tu chtěl zmínit o takové věci co mi přidělali na rovnátka. Bylo to už asi čtrnáct dní zpátky, ale neměl jsem čas o tom něco napsat. Fotky tu nebudou, protože se na to asi (z pochopitelných důvodů) nikdo koukat nechce. Je totiž trochu divné se koukat cizím lidem do pusy (pokud by vás to i přesto zajímalo, tak se můžete podívat irl, ještě to tam budu mít dlouho.) Každopádně to popíšu, jen upozorňuju, protože to by taky někomu nemuselo být příjemné.

Takže: co je vlastně ten problém? Stručně řečeno, moje horní trojka se zapomněla v dásni (přesněji řečeno pod povrchem horního patra) a nechce prorůst ven. Řešení?

**První fáze:** na zubní chirurgii ve FNHK mi 5. listopadu provedli tzv. "expozici zubu". To spočívá v tom, že mi tu tkáň, pod kterou je zub schovaný, spálí a odříznou. Měli takovou fancy pájku, kterou mi prostě a jednoduše upálili tu překážející dáseň. Měl jsem lokální anestezii, takže nejvíc na tom bolelo podání té anestezie. Nepříjemná byla pak takyt pachuť, co jsem měl potom asi 2 hodiny v puse. Někdo trefně poznamenal, že takhle chutná kouření cigaret, takže mi není úplně jasné, proč by někdo kouřit vůbec chtěl. Asi mi to zůstane navždy utajeno. Pozitivní stránkou bylo, že mi doktor dopopručil, že bych si měl dát zmrzlinu, abych to zchladil (a doktoři by se měli poslouchat).

**Druhá fáze:** další den jsem šel na ortodoncii, kde mi nasadili na zub takový řetízek vedoucí k pružince, která ten zub tahá ven. Ten zub mě bolel snad jen jednou, co však bolelo víc, byla ta dáseň okolo. Doufali jsme, že se to za chvíli zahojí samo, ale nestalo se, tak mi ortodontistka řekla, ať si to proplachuju nějakými dvěma vodičkami z lékarny a namažu jakýmsi gelem. Naštěstí to zabralo a už pár dní je to vpohodě.

Celkově bych to hodnotil nula hvězdiček z pěti👎, protože jediné, co to zachraňuje, je ta zmrzlina. Záporů to má dost: bolí to, plete se to při kousání a neustále se tam zasekávají zbytky jídla. Poté co mi nasadili i spodní rovnátka mám pocit, že kvůli všemu tomu kovu, co mám na zubech, budu muset každou chvílí začít pípat na letišti při průchodu rámem.
